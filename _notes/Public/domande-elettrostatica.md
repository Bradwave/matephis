---
title: Domande di elettrostatica
feed: hide
tags:
  - esercizi
  - elettrostatica
---
## Domande

Per ciascuna domanda, formula una risposta esaustiva e articolata.

1. **{A}** Come si può generare un campo elettrico uniforme? Come varia il potenziale nella regione di spazio in cui il campo è uniforme? Abbozza un disegno delle linee del campo e delle superfici equipotenziali.
2. **{A}** In quali condizioni il potenziale elettrico è costante? Come varia il campo in questo caso? Abbozza un disegno delle linee del campo e delle superfici equipotenziali.
3. **{A}** Come varia il campo elettrico tra le piastre di un condensatore? Come varia il potenziale? Abbozza un disegno delle linee del campo e delle superfici equipotenziali.
4. **{A}** Una piccola carica positiva viene posta in un punto dello spazio. Non vi è alcuna forza elettrica su di essa. Qual è il valore del campo elettrico in quel punto e come varia il potenziale in prossimità del punto? Significa che non ci sono cariche elettriche nelle vicinanze? Suggerisci una distribuzione di carica (due o più cariche) che produca un campo nullo in un punto nello spazio.
5. **{A}** Qual è il segno delle cariche che generano il seguente campo? Disegna le superficie equipotenziali.
    ![elettrostatica-1]({{ site.baseurl }}/images/elettrostatica-1.svg)
6. **{A}** Disegna le linee del campo elettrico.
    ![elettrostatica-2]({{ site.baseurl }}/images/elettrostatica-2.svg)
7. **{A}** Qual è il segno delle cariche che generano il seguente campo? Disegna le superficie equipotenziali. 
    ![elettrostatica-3]({{ site.baseurl }}/images/elettrostatica-3.svg)
8. **{A}** Disegna il campo elettrico generato da due cariche positive e le superfici equipotenziali. Spiega in quali punti, se esistono, il campo è nullo, il potenziale è nullo, il campo è massimo, il potenziale è massimo.
9. **{A}** Disegna il campo elettrico generato da due cariche di segno opposto e le superfici equipotenziali. Spiega in quali punti, se esistono, il campo è nullo, il potenziale è nullo, il campo è massimo, il potenziale è massimo.
10. **{B}** Cosa succede quando un conduttore è posto in un campo elettrico esterno? Come puoi verificare la tua spiegazione?
11. **{B}** Come si dispone la carica in eccesso su un conduttore? Per un conduttore carico, come variano, all'interno e all'esterno del conduttore, il campo e il potenziale?
12. **{B}** Come si può proteggere un dispositivo elettronico da campi elettrici esterni? Perché gli smartphone con frame in alluminio presentano delle tacche in plastica sui bordi?
13. **{B}** Ha senso affermare *"non c'è campo"* quando ci si trova in alta montagna? In una grotta? Perché?
14. **{C}** Come si può costruire un condensatore? Come si carica e come si scarica? A cosa serve?
15. **{C}** Da cosa dipende la capacità di un condensatore? Perché? Cosa succede se si collegano dei condensatori in serie? Se si collegano in parallelo?
16. **{C}** Cosa succede quando un isolante è posto in un campo elettrico esterno? Cosa rappresenta la costante dielettrica?
17. **{C}** Cosa sono i fulmini? Quando si verificano? Come ci si può proteggere dai fulmini?
18. **{C}** Quando si possono osservare delle scariche elettriche? Perché a volte percepiamo una scossa quando tocchiamo i carrelli della spesa o delle maniglie metalliche? Perché queste scosse non sono particolarmente pericolose.

## Quiz

1. Da cosa dipende il campo elettrico $\vec E$ in un punto dello spazio, che si trova a una distanza $r$ dalla carica sorgente? (Più di una risposta può essere corretta.)
	- **(a)** La grandezza della carica di prova.
    - **(b)** Il segno della carica di prova.
    - **(c)** La grandezza e il segno della carica sorgente.
    - **(d)** La grandezza e il segno della carica di prova.
2. Perché è possibile schermare un oggetto da un campo elettrico esterno usando un conduttore?
    - **(a)** Perché all’interno dei conduttori ci sono cariche elettriche libere di muoversi.
    - **(b)** Perché all’interno dei conduttori ci sono sia cariche positive e sia negative.
    - **(c)** Sia (a) che (b) sono essenziali.
3. Se si colloca un blocco fatto di materiale conduttore in un campo elettrico uniforme esterno $\vec{E_0}$, in modo tale che due lati opposti del blocco siano perpendicolari a $\vec{E_0}$, quale sarà la grandezza e la direzione del campo elettrico netto $\vec{E}$ all’interno del blocco?
    - **(a)** grandezza: $E_0$; direzione: uguale a $\vec{E_0}$.
    - **(b)** grandezza: $E_0$; direzione: opposta a $\vec{E_0}$.
    - **(c)** grandezza: minore di $E_0$ ma maggiore di zero; direzione: uguale a $\vec{E_0}$.
    - **(d)** grandezza: maggiore di $E_0$; direzione: uguale a $\vec{E_0}$.
    - **(e)** grandezza: zero.
4. Se si colloca un blocco fatto di materiale dielettrico in un campo elettrico uniforme esterno $\vec{E_0}$, in modo tale che due lati opposti del blocco siano perpendicolari a $\vec{E_0}$, quale sarà la grandezza e la direzione del campo elettrico netto $\vec{E}$ all’interno del materiale?
    - **(a)** Grandezza: $E_0$; direzione: uguale a $\vec{E_0}$.
    - **(b)** Grandezza: $E_0$; direzione: opposta a $\vec{E_0}$.
    - **(c)** Grandezza: minore di $E_0$ ma maggiore di zero; direzione: uguale a $\vec{E_0}$.
    - **(d)** Grandezza: minore di $E_0$ ma maggiore di zero; direzione: opposta a $\vec{E_0}$.
    - **(e)** Grandezza: zero.
5. Due cariche positive identiche si trovano a una distanza $d$ l’una dall’altra. Dove sono nulli sia il campo elettrico $\vec{E}$ sia il potenziale elettrico?
    - **(a)** Esattamente tra le due cariche.
    - **(b)** A una distanza $d$ da entrambe le cariche (tutte e tre le cariche formano un triangolo equilatero).
    - **(c)** Sia (a) che (b) sono corrette.
    - **(d)** Nessuna di queste risposte è corretta.
6. Un elettrone si muove in linea retta a velocità costante quando attraversa una regione dello spazio in cui il campo elettrico $\vec E$ è uniforme e ha stessa direzione e verso della velocità. Cosa succede all'elettrone?
	- **(a)** Accelera.
	- **(b)** Rallenta.
	- **(c)** La sua velocità rimane costante.
	- **(d)** Non è possibile rispondere senza conoscere il valore del campo.
7. Un protone si muove in linea retta a velocità costante quando attraversa una regione dello spazio in cui il campo elettrico $\vec E$ è uniforme e ha direzione perpendicolare alla velocità. Cosa succede al protone?
	- **(a)** Ruota istantaneamente di 90° e inizia a muoversi a velocità costante in direzione del campo elettrico.
	- **(b)** Continua a muoversi a velocità costante in linea retta.
	- **(c)** Accelera e devia gradualmente in direzione del campo elettrico.
	- **(d)** Devia gradualmente in direzione del campo elettrico, ma la sua velocità rimane costante.