---
title: Esercizi guidati sul completamento del quadrato
feed: show
tags:
  - esercizi
  - equazioni-grado-2
---
Il trinomio $x^2 - 4x + 4$ è un **quadrato di binomio** perché $x^2 - 4x + 4 = (x - 2)^2$.

Quale termine numerico bisognerebbe addizionare al binomio $x^2 - 6x$ per trasformarlo in un quadrato di binomio, ovvero per **completare in quadrato**? _Suggerimento: nota che -6x è il doppio prodotto di x per un numero; stai cercando il quadrato di questo numero._

Considera ora l'equazione di secondo grado $x^2 - 6x + 7 = 0$. Se si $x^2 - 6x + 7$ fosse un trinomio speciale, potremmo scomporlo e quindi risolvere l'equazione. Purtroppo non si tratta di un trinomio speciale: verifica che non esistono due numeri interi la cui moltiplicazione dà come risultato 7 e la cui addizione equivale a -6.

Proviamo quindi a risolvere l'equazione tramite la tecnica del **completamento del quadrato**.

1. Spostiamo +7 dall'altro lato dell'equazione, ottenendo $x^2 - 6x = -7$.
2. Individuiamo il numero che occorre aggiungere a $x^2 - 6x$ per completare il quadrato.
3. Addizioniamo tale numero da ambo i lati dell'equazione: $x^2 - 6x + \dotsc = -7 + \dotsc$
4. Quindi scriviamo il trinomio nel lato sinistro come il quadrato di un binomio
   $$(x - \dotsc)^2 = -7 + \dotsc$$
5. Risolviamo l'equazione con la tecnica nota:
   $$x - \dotsc = \pm \sqrt{\dots} \; \Rightarrow \; x = \dotsc \pm \sqrt{\dotsc}$$

Prova ora a risolvere autonomamente l'equazione $x^2 + 2x + 5 = 0$ con il metodo di completamento del quadrato. Ripercorri gli step dell'esercizio guidato.

In modo analogo, risolvi il seguente problema, che può essere risolto dall'equazione
$$x \cdot (x + \dotsc) = \dotsc$$

> Il lato maggiore di un rettangolo supera di 5 unità la lunghezza del lato minore. L'area del rettangolo misura 7 unità quadre. Determina la lunghezza dei lati del rettangolo.

Infine, inventa un problema che possa essere risolto mediante l'equazione $x(x - 5) = 10$ e risolvilo.

---

### Soluzioni

Il numero che completa il quadrato nel caso di $x^2 - 6x$ è 9, infatti $x^2 - 6x + 9 = (x - 3)^2$. Per trovare il numero occorre notare che $-6x$ deve essere il doppio prodotto di $x$ per un numero: tale numero è -3, infatti $2 \cdot x \cdot (-3) = -6x$, quindi dobbiamo aggiungere $(-3)^2$, ovvero 9, per completare il quadrato.

Per risolvere $x^2 - 6x + 7 = 0$ con il metodo di completamento del quadrato procediamo nel modo seguente:

1. $x^2 - 6x = -7$
2. Il termine numerico che occorre per completare $x^2 - 6x$ in un quadrato è 9.
3. $x^2 - 6x + 9 = -7 + 9$
4. $(x - 3)^2 = -7 + 9$, ovvero $(x - 3)^2 = 2$
5. Risolvo l'equazione di secondo grado: $x - 3 = \pm \sqrt{2} \; \Rightarrow \; x = 3 \pm \sqrt{2}$.

Per risolvere l'equazione $x^2 + 2x + 5$ procediamo in modo analogo:

1. $x^2 + 2x = -5$
2. 2. Il termine numerico che occorre per completare $x^2 + 2x$ in un quadrato è 1.
3. $x^2 + 2x + 1 = -5 + 1$
4. $(x + 1)^2 = -4$
5. L'equazione non ha soluzione reale, perché $\sqrt{-4}$ non è un numero reale.

Per risolvere il problema procediamo nel modo seguente.

1. Chiamiamo $x$ il lato minore del rettangolo. Allora il lato maggiore misura $x + 4$
2. L'area del rettangolo si calcolo moltiplicando tra di loro i lati, ovvero $x \cdot (x + 4)$
3. Sappiamo che l'area misura 7 unità quadre (si possono ignorare le unità di misura), quindi $x \cdot (x + 4) = 7$ 

Purtroppo non c'è un modo diretto per risolvere l'equazione. Proviamo a scriverla nella forma $ax^2 + bx + c = 0$ e verifichiamo se $ax^2 + bx + c$ è un trinomio speciale.

1. Otteniamo $x^2 + 4x - 7 = 0$
2. Esistono due numeri interi la cui moltiplicazione dà come risultato -7 e la cui addizione dà come risultato 4? Purtroppo no.
3. Procedo con il completamento del quadrato. Scriviamo $x^2 + 4x = 7$
4. Per completare il quadrato occorre aggiungere da ambo i lati il numero 4, quindi otteniamo $x^2 + 4x + 4 = 7 + 4$, ovvero $(x + 2)^2 = 11$.
5. Ricaviamo $x + 2 = \pm\sqrt{11}$, ovvero $x = -2 \pm \sqrt{11}$.

Un problema che può essere risolto dall'equazione $x(x - 5) = 10$ è il seguente:

> Un rettangolo ha area 10 cm². Un lato è 5 cm più corto dell'altro. Quanto misurano i lati del rettangolo.

Per risolverlo si procede in modo analogo a prima.