---
title: Facsimile di una prova di verifica di dinamica
feed: show
tags:
  - esercizi
  - dinamica
  - facsimile
---
### Esercizio 1

Quale tra le seguenti affermazioni meglio descrive cosa accade quando saltiamo da fermi. Motiva la risposta.

- **(a)** Si spinge il terreno verso il basso, esercitando una forza di intensità maggiore rispetto alla propria forza peso.
- **(b)** Si esercita su se stessi una forza diretta verso l'alto, di intensità maggiore rispetto alla propria forza peso.
- **(c)** Si spinge il terreno verso l'alto, esercitando una forza di intensità maggiore rispetto alla propria forza peso.
- **(d)** Si esercita su se stessi una forza diretta verso l'alto, di intensità uguale alla propria forza peso.

### Esercizio 2

Perché, quando si salta su un treno in movimento a velocità costante, si atterra nello stesso punto in cui era stato effettuato il salto? Cosa succede se, invece, il treno frena mentre si è sospesi in aria dopo il salto?

### Esercizio 3

Un vaso di petunie sta precipitando — caduto chissà da dove! — a velocità costante. Quale tra le seguenti affermazioni è corretta?

- **(a)** L'intensità forza d'attrito ha intensità maggiore della forza peso, altrimenti il vaso accelererebbe verso il basso.
- **(b)** Poiché il vaso sta cadendo, la forza peso ha intensità maggiore della forza d'attrito con l'aria.
- **(c)** La forza peso del vaso ha la stessa intensità della forza d'attrito con l'aria.
- **(d)** Tutti i corpi cadono a velocità costante, non è possibile affermare alcunché in merito alle forze agenti sul vaso.

### Esercizio 4

Il Saturn V è il razzo che, tra il 1967 e il 1973, la NASA impiegò nelle missioni Apollo per condurre gli astronauti sulla Luna. Osserva il video del lancio del Saturn V parte della missione Apollo 11.

- Calcola l'accelerazione del Saturn V nei primi 20 secondi dal lancio.
- Cerca online la massa del Saturn V e calcola la forza peso.
- Calcola la forza esercitata sul razzo dal sistema di propulsione.
- Spiega, alla luce dei principi della dinamica, come funziona il sistema di propulsione.

<iframe width="560" height="315" src="https://www.youtube.com/embed/Vg9WolsXbIA?si=oA27dhhFlXeHygJL" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

### Esercizio 5

Stima la forza esercitata su una pallina da golf quando viene colpita da un *driver* (un tipo di mazza da golf). Rispondi quindi ai seguenti quesiti.

- La forza esercitata dalla pallina sulla mazza da golf ha intensità maggiore, minore o uguale alla forza esercitata dalla mazza sulla pallina? Spiega.
- Il driver e la/il golfista che lo impugna accelerano di più, di meno o in modo identico rispetto alla pallina? Spiega.

<iframe width="560" height="315" src="https://www.youtube.com/embed/sVr6tVy7htU?si=CKmO0cpFmnJQfEVQ&amp;start=7" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>