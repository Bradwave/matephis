---
title: Esercizi sulle equazioni di secondo grado
feed: show
tags:
  - esercizi
  - equazioni-grado-2
---

Una raccolta di quesiti, quiz e problemi sulle equazioni di secondo grado.

### Quesiti

1. Risolvi le seguenti equazioni di secondo grado con un metodo algebrico. Non è richiesto l'uso della formula risolutiva. Rappresenta graficamente l'equazione e la soluzione (dove possibile), quindi verifica la correttezza del grafico e della soluzione usando Desmos, GeoGebra, Wolfram Alpha o software simili.
	1. $x^2 = 4$
	2. $2x^2 + x = 0$ 
	3. $x^2 + 3 = 0$
	4. $3x^2 = 0$
	5. $5x^2 - 10 = 0$
	6. $(x + 1)^2 = -1$
	7. $x^2 = 5x$
	8. $(2x - 2)^2 = 5$
	9. $x^2 + 9 = 7$
	10. $3x(x + 3) = 2x(x + 2)$
	11. $x^2 + 4x + 3 = 0$
	12. $x(x - 7) = 12$
	13. $x^2 - 9 = 0$
	14. $x^2 - 2x = 1$
2. Per ciascuna delle seguenti equazioni, inventa un problema che possa essere risolto mediante l'equazione, quindi risolvilo.
	1. $2x^2 = 72$
	2. $x^2 = 2x(x + 1)$
	3. $(x + 3)^2 = 16$
	4. $(10 - x)^2 = 3$
	5. $(x + 1)(x - 1) = x^2$
	6. $x(x + 2) = 7$
	7. $x^2 - 4x = 12$
3. Quali numeri occorre addizionare ai seguenti binomi per trasformarli in quadrati perfetti?
	1. $x^2 - 2x$
	2. $x^2 + 6x$
	3. $12x + x^2$
	4. $2x^2 + 20x$
	5. $x^2 + 7x$
4. Risolvi le seguenti equazioni con la tecnica di completamento del quadrato.
	1. $x^2 - 12x = -40$
	2. $x(2 - x) = 8$
	3. $10 - 4x = 2x^2$
	4. $16 = x^2 + 16x$

---

### Quiz

1. Quale delle seguenti espressioni corrisponde al grafico in figura? Puoi rispondere a questa domanda senza l'ausilio di strumenti informatici.
	- **(a)** $y = x^3 -3x^2 + 2x$
	- **(b)** $y = x^4 - 3x + 2$
	- **(c)** $y = x^7 - 3x^2 + 2$
	- **(d)** $y = x^5 - 3x^3 +2x$
	- **(e)** Nessuna delle precedenti opzioni.
	![Grafico di un'espressione polinomiale]({{ site.baseurl }}/images/equazioni_2_grado-1-espressione.svg)
2. Quali delle seguenti affermazioni relative alle equazioni di grado $n$ **non** sono corrette?
	- **(a)** Ammettono sempre $n$ soluzioni, reali o complesse.
	- **(b)** Ammettono sempre $n$ soluzioni reali, eventualmente uguali a zero.
	- **(c)** Ammettono al massimo $n$ soluzioni reali.
	- **(d)** Ammettono da 1 a $n$ soluzioni, se $n$ è dispari.
	- **(e)** Possono non ammettere soluzioni reali se $n$ è dispari.
3. Quali tra le seguenti equazioni è rappresentata nel grafico?
	- **(a)** $x^2 - 1 = x^3 - x$
	- **(b)** $x^3 - 1 = 0$
	- **(c)** $x^3 - x^2 - x = 0$
	- **(d)** $x^2 - 1 = x^3$
	- **(e)** Nessuna delle precedenti opzioni.
	![Rappresentazione grafica di un'equazione]({{ site.baseurl }}/images/equazioni_2_grado-2-equazione.svg)
4. Quali sono le soluzioni (o la soluzione) dell'equazione $4x^4 - 4x^3 = 4x - 5x^2 - 1$ ?
	- **(a)** $x = \dfrac{1}{2}$
	- **(b)** $x = \pm\dfrac{1}{2}$
	- **(c)** $x = -\dfrac{1}{2} \; \lor \; x = 1$
	- **(d)** $x = -1 \; \lor \; x = \dfrac{1}{2}$
	- **(e)** Nessuna delle precedenti opzioni.

---

### Problemi

1. I quadrati costruiti sui due cateti di un triangolo rettangolo misurano rispettivamente 16 cm² e 25 cm². Quanto misura l'ipotenusa del rettangolo?
2. Una piazza quadrata è circondata da una strada larga 3 m. L'area totale della piazza e del manto stradale circostante è 500 m². Qual è l'area della sola piazza?
3. In un triangolo rettangolo, un cateto supera di 5 cm l'altro cateto e l'ipotenusa misura 9 cm. Quanto misurano i cateti del triangolo?
4. I lati di un foglio rettangolare misurano 10 cm e 15 cm rispettivamente. Ritagliando la rettangolo un bordo di spessore incognito, l'area rimanente misura 104 cm². Qual è lo spessore del bordo ritagliato?
5. Tre punti, $A$, $B$ e $C$, sono disposti sul piano cartesiano in modo da formare un triangolo isoscele. Determina le coordinate dei punti, noti i seguenti fatti:
	- il lato obliquo supera di 2 unità la base;
	- la base $AB$ è parallela all'asse x;
	- $C = (1, 12)$;
	- l'altezza misura 14 unità.
6. Il punto $A$ giace sull'asse $x$. La distanza di $A$ dal punto $B = (2, 4)$ misura 10 unità. Quali sono le coordinate del punto $A$ ?

---

### Soluzioni dei quesiti

1. Di seguito sono riportate le soluzioni di alcuni quesiti, ricavate per via algebrica, con spiegazione.
	1. Noto che è presente il termine numerico ma non il termine con $x$, quindi l'obiettivo è isolare $x^2$. Fortunatamente, è già isolata, quindi basta trovare immediatamente le soluzioni $x = \pm \sqrt{4} = \pm 2$, infatti sia +2 sia -2 elevati alla seconda danno come risultato 4.
	2. Noto che è presente il termine con $x$ ma non il termine numerico, quindi fattorizzo (raccolgo/scompongo) il binomio e ottengo $x(2x + 1) = 0$, quindi $x = 0 \; \lor \; 2x + 1 = 0$, ovvero $x = 0 \; \lor \; x = -\frac{1}{2}$.
	3. Noto che è presente il termine numerico ma non il termine con la $x$, quindi trasporto +3 dall'altro lato dell'equazione e trovo $x^2 = -3$, che non ha soluzioni reali, perché non esiste un numero reale che, elevato alla seconda, dia come risultato un numero negativo.
	4. Dividendo ambo i lati per 3 si ottiene $\dfrac{3x^2}{3} = \dfrac{0}{3}$, ovvero $x^2 = 0$, quindi $x = \pm \sqrt{0} = 0$.
	5. Noto che è presente il termine numerico ma non il termine con $x$, quindi isolo la $x$ trasportando il 10 dall'altro lato e dividendo per 5 ambo i lati, ovvero $\dfrac{5x^2} 5 = \dfrac{10} 5 \; \Rightarrow \; x^2 = 2$. Quindi $x = \pm \sqrt{2}$.
	6. Noto che nel lato sinistro dell'equazione è presente una certa quantità incognita, $x + 1$, elevata alla seconda. Quindi non può essere negativa. Invece, a destra è presente -1, che è un numero negativo. Non esistono soluzioni reali perché nessun numero reale elevato alla seconda dà come risultato un numero negativo.
	7. Noto che è presente il termine con $x$ ma non quello numerico, quindi trasporto tutto da un lato e fattorizzo, ottenendo $x(x - 5) = 0$. Ne deduco che $x = 0 \; \lor \; x = 5$.
	8. Una certa quantità incognita, $2x - 2$, elevata alla seconda dà come risultato 5, quindi $2x - 2 = \pm \sqrt{5}$. Ora ricavo il valore di $x$ trasportando -2 dall'altro lato dell'equazione e dividendo per 2, ovvero $x = \dfrac{2 \pm \sqrt{5}} 2$.
2. Di seguito sono riportate le soluzioni di alcuni quesiti, ricavate per via algebrica, con spiegazione, e un problema di esempio.
	1. Manca il termine con $x$ ma è presente il termine numerico, quindi basta isolare $x^2$ dividendo ambo i lati per 2, quindi trovo $x = \pm \sqrt{36} = \pm 6$. L'equazione risolve il seguente problema: *in una città sono presenti due piazze quadrate identiche, la cui area complessiva ammonta a 72 dam²; quanto misura il lato di ciascuna delle piazze?*
	2. Non noto alcuna forma riconoscibile. Quindi svolgo qualche conto e sposto tutti i termini da un lato dell'equazione, ottenendo $-x^2 - 2x = 0$. Cambio tutti i segni: $x^2 + 2x = 0$. Fattorizzo, ottenendo $x(x + 2) = 0$, quindi $x = 0 \; \lor \; x = -2$. L'equazione risolve il seguente problema: *esiste un numero intero positivo tale che il doppio del numero moltiplicato per il numero aumentato di 1 è uguale al quadrato del numero?*
	3. Una certa quantità incognita, $x + 3$, elevata alla seconda dà come risultato 16, quindi $x + 3 = \pm 4$, da cui ricavo $x = -3 \pm 4$, ovvero $x = -3 - 4 = -7$ oppure $x = -3 + 4 = 1$. L'equazione risolve il seguente problema: *dopo aver aggiunto a quadrato un bordo di spessore 1,5 cm, l'area del quadrato bordato misura 16 cm²; quanto misurava il lato del quadrato di partenza?*
	4. In modo analogo all'equazione precedente, ricavo $10 - x = \pm \sqrt{3}$, quindi $-x = -10 \pm \sqrt{3}$, ovvero, cambiando i segni, $x = 10 \mp \sqrt{3}$. Le due soluzioni sono $x = 10 - \sqrt{3}$ e $x = 10 + \sqrt{3}$. L'equazione risolve il seguente problema: *sottraggo da 10 un numero, poi elevo il risultato alla seconda e trovo 3; quale numero avevo sottratto a 10?*

---

### Soluzioni dei quiz

1. **(d)**
2. **(b)**, **(e)**
3. **(a)**
4. **(a)**