---
title: Facsimile di una prova di verifica sulle funzioni (versione 2)
feed: show
tags:
  - facsimile
  - esercizi
  - funzioni
---
### Quesito 1

Nella tabella è rappresentata la relazione tra gli studenti di una classe e i voti ottenuti in una verifica di matematica.

| Studente | Voto |
| -------- | ---- |
| Alice    | 8    |
| Bob      | 9    |
| Charlie  | 7    |
| Danielle | 7    |
| Eve      | 6    |
| Fabian   | 5    |
| Grant    | 6    |
| Hope     | 7    |

Rispondi ai seguenti quesiti.

1. Utilizza la rappresentazione insiemistica per visualizzare la relazione.
2. La relazione è una funzione? In caso di risposta affermativa, determina dominio, codominio e immagine; stabilisci se è iniettiva, suriettiva o biiettiva.
3. La relazione che associa a ogni voto gli studenti che hanno ottenuto tale voto nella verifica è una funzione? Spiega.
4. Scrivi un esempio di funzione biiettiva a scelta.

### Quesito 2

In figura è rappresentato il grafico cartesiano di una funzione quadratica $f$.

 ![Grafico 1]({{ site.baseurl }}/images/facsimile_funzioni-1.svg)

Rispondi ai seguenti quesiti.

1. Spiega perché $f$ è una funzione. È iniettiva?
2. Quali sono gli zeri della funzione $f$, ovvero i valori di $x$ per cui $f(x) = 0$?
3. Su quali insiemi la funzione è positiva e su quali è negativa?
4. Su quali intervalli la funzione è crescente? Su quali è decrescente? Qual è il minimo?

Quale tra le seguenti può essere la definizione algebrica di $f$ ?

- **(a)** $f(x) = -x^2 - 4$
- **(b)** $f(x) = x^2 - 4$
- **(c)** $f(x) = -x^2 - 4x$
- **(d)** $f(x) = x^2 - 4x$
- **(e)** $f(x) = x^2 + 4x - 4$

Considera ora la funzione $g(x) = \dfrac{1}{\sqrt{f(x)}}$.

1. Qual è il dominio naturale di $g$ ?
2. Si può determinare il dominio di $g$ senza conoscere la definizione algebrica di $f$ ?

### Quiz 1

Una funzione $f$ è monotona su tutto il suo dominio $[2, 4]$. Inoltre è noto che $f(2) = -4$ e $f(4) = -2$. Allora...

- **(a)** la funzione è crescente.
- **(b)** la funzione è decrescente.
- **(c)** la funzione è costante.
- **(d)** la funzione ha un andamento variabile.
- **(e)** non è possibile stabilire la crescenza o decrescenza della funzione a partire da i dati forniti, occorre un grafico.

### Quiz 2

In figura è rappresentato il dynagraph della funzione $f$

![Grafico 2]({{ site.baseurl }}/images/facsimile_funzioni-2.svg)

Quali tra le seguenti affermazioni sono corrette?

- **(a)** La funzione è decrescente per $x < 0$ e crescente su $x > 0$.
- **(b)** La funzione è $f(x) = 2x - 1$.
- **(c)** Il grafico cartesiano della funzione è una retta.
- **(d)** $f(-2) = -7$.
- **(e)** Nessuna delle precedenti affermazioni è corretta.

### Problema 1 — La batteria del telefono

Alle ore 06:00 di venerdì scolleghi il caricabatterie del tuo telefono. L'indicatore della batteria recita *"100%"*. Nel corso di venerdì si verificano i seguenti fatti:

- Dopo mezzogiorno, il livello della batteria non torna più a superare l'85%.
- Il telefono viene messo in ricarica dalle ore 20:00 alle 21:00, riportando il livello di carica all'85%.
- Il livello della batteria non scende mai sotto il 35%.
- L'uso più intenso del telefono avviene tra le 15:00 e le 16:00, mentre l'uso meno intenso avviene tra le 08:00 e le 12:00.

Rappresenta il fenomeno con una funzione, specificando dominio, codominio e immagine e se la funzione è iniettiva e/o suriettiva. Rappresenta poi il grafico cartesiano della funzione.

### Problema 2 — 

La velocità del vento non è la medesima a tutte le altitudini. Questo fatto deve essere tenuto in considerazione nella progettazione delle pale eoliche, poiché la differenza nella velocità del vento tra la parte superiore e la parte inferiore della pala può generare un cosiddetto _momento torcente_ e quindi danneggiarne la struttura portante, piegandola.

La velocità del vento può essere definita in funzione dell'altitudine nel modo seguente:

\\[v(h) = v_{10} \left( \dfrac{h}{10} \right)^a\\]

dove 

- $v(h)$ è la velocità del vento all'altitudine $h$ ;
- $v_{10}$ è la velocità del vento all'altitudine di 10 m;
- $a$ è il coefficiente di Hellmann, che dipende dalle condizioni meteorologiche e dalla morfologia del territorio.

Considera una giornata ventosa durante la quale la velocità del vento all'altitudine di 10 m misura 5 m/s e il coefficiente di Hellmann vale 0,2.

- Qual è il dominio della funzione? Interpreta fisicamente il risultato.
- Completa la tabella di input/output.

| h (m) | v (m/s) |
| ----- | ------- |
| 5     |         |
| 10    |         |
| 15    |         |
| 20    |         |
| 25    |         |

- Traccia un grafico approssimativo di $v(h)$.
- La funzione è crescente? È decrescente?