---
title: Facsimile di una prova di verifica sui polinomi
feed: show
tags:
  - facsimile
  - esercizi
  - polinomi
---
### Esercizio 1

Espandi i seguenti prodotti notevoli.

1. $(2t + 3h)(2t - 3h)$
2. $\left(A + \dfrac{3}{2}\right)^2$

### Esercizio 2

Fattorizza i seguenti polinomi.

1. $12xy^3 - 18x^2y^2 + 24x^3y$
2. $n^2 - 4^{-2}$

### Esercizio 3

Espandi e semplifica le seguenti espressioni.

1. $\left(\dfrac{1}{4}x^2 + 1\right)\left(\dfrac{1}{2}x - 1\right)\left(\dfrac{1}{2}x + 1\right) - \left(\dfrac{1}{4}x^2 - 1\right)^2$
2. $(3a^2 - 5)(5a^2 - 3) - a^2(5a + 5)(3a - 3) - 15$

### Esercizio 4

Ad un festival musicale, per ogni cantante solista partecipante (C) sono presenti due band (B). Quale tra le seguenti uguaglianze è corretta? Motiva la risposta.

- **(a)** $C = 2B$
- **(b)** $B = 2C$
- **(c)** $\frac{1}{2}C = B$
- **(d)** $\dfrac{C}{B} = 2$
- **(e)** Nessuna delle risposte precedenti.

### Esercizio 5

Dimostra che il quadrato di un numero naturale $n$ supera di 1 il prodotto tra il numero precedente di $n$ e il successivo.

### Esercizio 6

Nel dipinto di Piet Mondrian _grande composizione A con nero, rosso, grigio, giallo e blu_ del 1920, la tela quadrata è suddivisa in rettangoli colorati di varie dimensioni. Uno di questi rettangoli ha lato maggiore pari alla metà del lato della tela e lato minore pari a un decimo del lato maggiore. Chiama $x$ il lato della tela quadrata.

1. Esprimi con un polinomio in $x$ l'area del rettangolo colorato sopra descritto.
2. Quale percentuale della tela è occupata dal rettangolo colorato?

### Esercizio 7

Alla radio senti lo speaker proporre il seguente indovinello agli ascoltatori:

> Avete presente il calendario dell'Avvento? Immaginate se il primo giorno di dicembre, aprendo la finestrella corrispondente, trovaste 1 euro; il secondo giorno 2 euro; il terzo giorno 3 euro e così via fino a Natale. Quanti soldi avreste alla fine?

Effettua una chiamata all'emittente radio e comunica la tua risposta!