---
title: Sport invernali, che energia!
feed: show
tags:
  - attività
  - energia
---
Alle Olimpiadi 2026, le gare di bob, slittino e skeleton si disputeranno sulla pista Eugenio-Monti. **Stima l'energia dissipata** durante la discesa di un atleta in una gara di skeleton.

- Cerca online il dislivello della pista.
- Stima la velocità iniziale di un atleta di skeleton.
- Cerca online, a partire dai video delle gare, la velocità media al traguardo.
- Calcola una stima dell'energia iniziale e finale di un atleta di skeleton che compete sulla pista Eugenio-Monti.
- Rappresenta la situazione con un diagramma dell'energia.
- Calcola l'energia trasferita dal sistema atleta-slittino-Terra all'ambiente, ovvero l'energia dissipata.
- Una caloria (cal) è l'energia necessaria ad aumentare di 1°C la temperatura di 1 g di acqua ed equivale a 4,184 J. Se l'energia dissipata venisse impiegata per scaldare una tazza di the, di quanto aumenterebbe la sua temperatura?

Considera ora una gara di **salto con gli sci**. Cerca online le dimensioni della rampa.

- Stima la velocità ideale dell'atleta in fondo alla rampa. Rappresenta la discesa ideale con un diagramma dell'energia.
- Cerca online la velocità di un atleta in fondo alla rampa e confrontala con la velocità ideale. Cosa noti? Stima l'energia dissipata. Rappresenta la discesa reale con un diagramma dell'energia.