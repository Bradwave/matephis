---
title: Esercizi sulla parabola
feed: show
tags:
  - esercizi
  - parabola
plot: true
---

Esercizi, quesiti, quiz e problemi sulla parabola.

Cosa significano E, F, ecc.? Consulta la [[scala di difficoltà degli esercizi]].

## Esercizi

1. **[E]** Disegna il grafico delle seguenti parabole: abbozza innanzitutto il disegno tramite lo studio dei coefficienti, quindi perfeziona il disegno indicando chiaramente l'asse di simmetria della parabola, il vertice e i punti di intersezione con gli assi.
	1. $y = 3x^2 - 3$
	2. $y = -\dfrac{1}{2}x + 1$
	3. $y = x^2 + 5x$
	4. $y = -2x^2 - 10$
	5. $y = \dfrac{1}{2}x^2 + 5x - 5$
	6. $y = -3x^2 - x + 4$
	7. $y = x^2 - 2x - 15$
	8. $y = -x^2 + 2x + 15$
	9. $y = 0{,}2x^2 - 0{,}5x + 0{,}1$
	10. $y = \dfrac{5}{4} + \dfrac{4}{3}x - \dfrac{3}{2}x^2$
2. Scrivi l'equazione delle parabole che rispettano i seguenti requisiti:
	1. **[E]** il grafico passa per $(0, 3)$, l'asse di simmetria è $x = -\frac 5 4$ e la pendenza della parabola in $(0, 3)$ è $5$;
	2. **[EE/F]** il grafico intercetta l'asse $y$ in $-1$, l'asse di simmetria è $x = 1$ e il vertice della parabola è $(1, -2)$.
	3. **[EE]** l'asse di simmetria è l'asse $y$, la parabola passa per $(0, -2)$ e per $(1, -1)$;
	4. **[PD]** la parabola passa per $(2, 2)$, la pendenza della parabola nel punto $(2, 2)$ è $-2$ e l'asse di simmetria è $x = 5$.
3. **[EE]** Scrivi l'equazione della retta tangente alla parabola di equazione $y = -x^2 + 4x + 2$ nel punto $(0, 2)$. Quindi traccia il grafico della retta e della parabola.
4. **[D]** Scrivi l'equazione della retta tangente alla parabola di equazione $y = -x^2 + 4x + 2$ nel punto $(1, 5)$, appartenente alla parabola. Quindi traccia il grafico della retta e della parabola.
5. **[F]** Scrivi l'equazione di una parabola tangente alla retta di equazione $y = x + 5$ nel punto di intersezione con l'asse delle ordinate.
6. **[TD-]** Scrivi l'equazione della retta tangente alla parabola di equazione $y = x^2 - 2x + 1$ e passante per $(3,2)$. *Può essere utile rispondere prima al quesito 10.*
7. **[PD]** Esistono rette passanti per $(-1,2)$ e tangenti alla parabola rappresentata nel grafico? Motiva la risposta.
```matephis
{
  "data": [
    { "fn": "x^2+x-1" }
  ]
}
```
8. **[EE]** Determina, in modo approssimativo, i punti di intersezione tra la parabola e la retta rappresentate in figura. *Nota: puoi zoomare il grafico.*
```matephis
{
  "interactive": true,
  "data": [
    { "fn": "-0.5x^2+x+4", "color": "red1" },
    { "fn": "2+0.5x", "color": "black1" }
  ]
}
```
9. **[EE/F]** Determina, con il metodo che più ritieni opportuno, i punti di intersezione tra la parabola di equazione $y = x^2 + x$ e la retta di equazione $y = 3x - 1$. Traccia il grafico della retta e della parabola e verifica la correttezza delle soluzioni.
10. **[F+]** Determina, con il metodo che più ritieni opportuno, gli eventuali punti di intersezione tra la parabola di equazione $y = x^2 + x$ e la retta rappresentata in figura.
```matephis
{
  "data": [
    { "fn": "0.2x-3" }
  ]
}
```
11. **[PD-]** Determina, con il metodo che più ritieni opportuno, gli eventuali punti di intersezione tra la parabola rappresentata in figura e la retta passante per i punti $(-1,1)$ e $(2,1)$.
```matephis
{
  "data": [
    { "fn": "x^2" }
  ]
}
```
12. **[EE/F]** Verifica se i seguenti punti appartengono al grafico della parabola di equazione $y = -x^2 + 3x - 2$.
	1. $(0, 0)$
	2. $(1, 0)$
	3. $(-1, -6)$
	4. $(2, 1)$
	5. $(2, 0)$
13. **[EE/F]** Considera la relazione $y = 2x^2-2$. Per quale valore di $x$ la variabile dipendente $y$ vale $5$? Rispondi fornendo anche un'interpretazione grafica.
14. **[E]** Considera la relazione $y = -x^2 + 3$. Quanto vale $y$ quando $x = 0{,}5$.

## Quesiti

1. **[E]** Considera la famiglia di parabole descritta dall'equazione $y = ax^2 + c$. Analizza le seguenti affermazioni basate sull'uso di slider in un ambiente dinamico come Desmos. Individua l'affermazione falsa e spiega il perché.
	- **(a)** Al variare di $a$, cambia l'apertura della parabola: se a cresce positivamente la parabola diventa più "piccata" (stretta), se a decresce verso zero diventa più larga.
	- **(b)** Al variare di $c$, la parabola trasla orizzontalmente lungo l'asse $x$.
	- **(c)** L'asse di simmetria rimane sempre l'asse y (ovvero $x = 0$) per qualsiasi valore di $a$ e $c$.
2. **[EE/F]** Considera l'equazione $x = −0.1t^2 + 0.4t − 0.1$ come il grafico tempo-posizione di un oggetto che si muove su una linea retta.
	- **Velocità iniziale.** Nell’istante di tempo iniziale ($t = 0$), quanto misura la velocità dell'oggetto? È positiva o negativa?
	- **Posizione iniziale.** A quale "metro" si trova l'oggetto all'istante $t = 0$?
	- **Accelerazione.** Il moto è accelerato o decelerato? L'accelerazione spinge l'oggetto nel verso positivo o negativo del moto?
	- **Simulazione.** Se dovessi replicare questo moto camminando, come dovresti muoverti? Descrivi i cambi di direzione e velocità.
3. **[F]** Nel grafico sono rappresentati i grafici posizione-tempo di un'auto e di una moto, che si muovono parallelamente lungo una strada rettilinea. La persona che osserva l'auto e la moto è posizionata nel punto $x = 0$.
	- Dopo quanto tempo e in che posizione rispetto all'osservatore auto e moto si trovano affiancate?
	- Descrivi a parole in che modo si muovono l'auto e la moto.
```matephis
{
  "xlim": [-0.9, 12.9],
  "ylim": [-19.9, 249.9],
  "axisLabels": ["t","x"],
  "axisLabelStyle": "italic",
  "aspectRatio": "3:2",
  "legend": true,
  "legendWidth": 80,
  "data": [
    { "fn": "5x^2", "color": "red1", "domain": [0, 10], "label": "Moto" },
    { "fn": "30x", "color": "black1", "domain": [0, 10], "label": "Auto" }
  ]
}
```
4. **[AD-]** Fai riferimento al quesito precedente.
	- Scrivi le equazioni della retta e della parabola, che descrivono il moto di auto e moto rispettivamente. La moto parte da ferma.
	- Verifica per via algebrica l'istante di tempo e la posizione in cui i due veicoli sono affiancati, identificati precedentemente per via grafica.
5. **[D]** Considera la generica parabola di equazione $y = ax^2 + bx + c$. Verifica che la retta di equazione $y = bx + c$, tangente alla parabola, interseca la parabola in un solo punto, di coordinate $(0, c)$.
6. **[PD-]** Spiega tramite controesempi che la retta tangente a una curva **non** è la retta che interseca la curva in un solo punto: con un primo controesempio presenta una retta tangente che interseca la curva in più punti; con un secondo controesempio, presenta una retta non tangente che interseca la curva in un solo punto.
7. **Una "nuova" equazione per la parabola [PD]** Nel grafico è rappresentata la parabola di equazione $y = a(x - h)^2$. Fai variare il valore di $a$ e $h$, utilizzando gli slider, e spiega cosa osservi.
	- Come varia la forma della parabola al variare di $a$?
	- Come varia l'asse di simmetria della parabola al variare di $h$? Qual è l'equazione dell'asse di simmetria?
	- Costruisci la parabola avente asse di simmetria $x = -2$ e passante per il punto $(0, 2)$. Riscrivi l'equazione della parabola nella forma $y = ax^2 + bx + c$.
```matephis
{
  "params": {
    "a": {"val": 1, "min": -5, "max": 5, "step": 0.1},
    "h": {"val": 1, "min": -5, "max": 5, "step": 0.1}
  },
  "data": [
    { "fn": "a(x-h)^2", "color": "#B01A00" }
  ]
}
```
8. **[PD+]** Fai riferimento all'esercizio precedente. Considera ora la parabola di equazione $y = a(x - h)^2 + k$. Fai variare il valore di $k$, utilizzando lo slider, e spiega cosa osservi.
	- Come varia il vertice della parabola al variare di $k$?
	- Quali sono le coordinate del vertice?
	- Costruisci la parabola avente vertice $(2, -3)$ e $a = 0{,}2$.
	- Costruisci la parabola avente vertice $(-2, 3)$ e passante per $(0, 5)$. Riscrivi l'equazione nella forma $y = ax^2 + bx + c$.
```matephis
{
  "params": {
    "a": {"val": 1, "min": -5, "max": 5, "step": 0.1},
    "h": {"val": 1, "min": -5, "max": 5, "step": 0.1},
    "k": {"val": 0, "min": -5, "max": 5, "step": 0.1}
  },
  "data": [
    { "fn": "a(x-h)^2+k", "color": "#B01A00" }
  ]
}
```
9. **[AD]** Riscrivi l'equazione di una generica parabola $y = a(x - h)^2 + k$ nella forma $y = ax^2 + bx + c$.
	- A cosa equivalgono $b$ e $c$?
	- I risultati ottenuti in merito ad asse di simmetria e vertice della parabola di equazione $y = a(x - h)^2 + k$ sono compatibili con quelli noti in merito alla parabola di equazione $y = ax^2 + bx + c$?
10. **[ED]** Scrivi l'equazione della retta tangente a una generica parabola di equazione $y = ax^2 + bx + c$ nel generico punto $(x_0, y_0)$, appartenente alla parabola. Come varia la pendenza della parabola al variare di $x_0$?
11. **[F]** In quale punto della parabola cambia il segno della sua pendenza? In quale punto la pendenza è nulla?
12. **[PD]** In figura è rappresentato il grafico della posizione $x$ (espressa in metri) di una pallina che viene mossa lungo una linea retta, in funzione del tempo $t$ (espresso in secondi). Descrivi a parole il moto della pallina.
```matephis
{
  "xlim": [0,2],
  "ylim": [-1,1],
  "boxPlot": true,
  "showXTicks": true,
  "showYTicks": true,
  "axisLabels": ["t","x"],
  "axisLabelStyle": "italic",
  "padding": 40,
  "data": [
    { "fn": "-x^2+x+0.5", "domain": [0,5] }
  ]
}
```

## Quiz

1. **[E]** Abbina le quattro parabole alle rispettive equazioni.
	- **(i)** $y = -x^2 + 3x - 2$
	- **(ii)** $y = x^2 + 3x - 2$
	- **(iii)** $y = -x^2 - 3x - 2$
	- **(iv)** $y = x^2 - 3x + 2$   
```matephis
{
  "xStep": 5,
  "yStep": 5,
  "legend": true,
  "legendWidth": 50,
  "data": [
    { "fn": "-x^2+3x-2", "color": "red1", "label": "A" },
    { "fn": "x^2+3x-2", "color": "black1", "label": "B" },
    { "fn": "-x^2-3x-2", "color": "red1", "opacity": 0.6, "label": "C", "dash": "2,2" },
    { "fn": "x^2-3x+2", "color": "black1", "opacity": 0.6, "label": "D", "dash": "2,2" }
  ]
}
```
 2. **[F]** Abbina ognuna delle quattro parabole al fenomeno che descrivono. **Nota:** nel grafico del fenomeno *"A che varia in funzione di B"*, A è tipicamente rappresentato sull'asse delle ordinate e B sull'asse delle ascisse.
	- **(i)** La posizione verticale (espressa in m) di un pallone lanciato verso l'alto in funzione del tempo (espresso in s).
	- **(ii)** La posizione verticale (espressa in m) di un pallone lasciato cadere da fermo in funzione del tempo (espresso in s).
	- **(iii)** Il costo mensile di produzione di un'azienda (espresso in migliaia di euro) in funzione del numero di unità prodotte (espresso in migliaia di unità).
	- **(iv)** Lo spazio di frenata di un'automobile (espresso in m) in funzione della velocità (espressa in m/s).
```matephis
{
  "xlim": [-0.5,9.9],
  "ylim": [-0.5,6.9],
  "xStep": 5,
  "yStep": 5,
  "legend": true,
  "legendWidth": 50,
  "data": [
    { "fn": "-4.905x^2+3", "domain": [0,7], "color": "red1", "label": "A" },
    { "fn": "-4.905x^2+3x+3", "domain": [0,7], "color": "red1", "opacity": 0.6, "label": "B", "dash": "2,2" },
    { "fn": "0.002x^2+0.05x+5", "domain": [0,10], "color": "black1", "label": "C" },
    { "fn": "x+0.05x^2", "domain": [0,7], "color": "black1", "opacity": 0.4, "label": "D", "dash": "2,2" }
  ]
}
```
3. **[E]** Considera la parabola di equazione $y=ax^2 + bx + c.$ Sappiamo che il coefficiente $b$ rappresenta la pendenza della retta tangente alla parabola nel punto di intersezione con l’asse $y$. Se osserviamo una parabola che passa per l'origine e in quel punto è decrescente, cosa possiamo dire dei suoi coefficienti?
	- **(a)** $c = 0$ e $b > 0$.
	- **(b)** $c \neq 0$ e $b < 0$.
	- **(c)** $c = 0$ e $b < 0$.
	- **(d)** $c = 0$ e $a < 0$.
4. **[F]** Immagina che la parabola $y = ax^2 + bx + c$ rappresenti il grafico tempo-posizione di un oggetto che si muove su una linea retta. Se il coefficiente $a$ è negativo, cosa sta succedendo fisicamente all'oggetto?
	- **(a)** L'oggetto sta rallentando fino a fermarsi.
	- **(b)** L'oggetto si muove all'indietro.
	- **(c)** L'oggetto subisce un'accelerazione che lo "tira" verso il basso (o indietro), come se qualcuno lo tirasse per la maglia.
	- **(d)** La velocità iniziale dell'oggetto è negativa.
5. **[T]** Data una parabola con equazione $y = ax^2 + bx + c$, quale condizione deve verificarsi affinché la parabola sia tangente all'asse delle ascisse (asse x)?
	- **(a)** $b^2 − 4ac > 0$
	- **(b)** $b^2 − 4ac = 0$
	- **(c)** $c = 0$
	- **(d)** $−2ab ​ =0$
6. **[F]** Quale delle seguenti rette è tangente alla parabola di equazione $y = 4x^2 - 3x + 2$ nel punto $(0, 2)$?
	- **(a)** $y = 4x - 3$
	- **(b)** $y = -3x + 2$
	- **(c)** $y = +2$
	- **(d)** $x = - 3/2$
7. **[AD-]** Quale delle seguenti parabole è tangente alla parabola di equazione $y = 4x^2 - 3x + 2$ nel punto $(0, 2)$?
	- **(a)** $y = \frac 1 4 x^2 - \frac 1 3 x + \frac 1 2$
	- **(b)** $y = 4x^2$
	- **(c)** $y = 5x^2 - 3x + 2$
	- **(d)** $x = -4x^2 + 3x - 2$
8. **[E]** Quale tra le seguenti parabole interseca in $(2, 0)$ e $(3, 0)$ l'asse $x$?
	- **(a)** $y = x^2 - 5x - 6$
	- **(b)**  $y = x^2 + 5x - 6$
	- **(c)**  $y = x^2 + 2x + 3$
	- **(d)** $y = x^2 - 5x + 6$
9. **[F+]** In figura è rappresentata una parabola e la retta tangente alla parabola nel punto di intersezione con l'asse $y$. Qual è l'equazione della parabola?
	- **(a)** $y = 3x^2 - 2x + 2$
	- **(b)** $y = 3x^2 - x + 2$
	- **(c)** $y = 3x^2 - 3x + 2$
	- **(d)** $y = 3x^2 + 3x + 2$
```matephis
{
  "xlim": [-4.9,4.9],
  "ylim": [-2.9,6.9],
  "data": [
    { "fn": "3x^2-3x+2", "color": "red1" },
    { "fn": "-3x+2", "color": "black1", "dash": [2,2] }
  ]
}
```
10. **[F-]** Quale tra i seguenti grafici rappresenta la relazione tra l'area di un quadrato $A$ e il lato $x$?
	- **(a)** Grafico A
	- **(b)** Grafico B
	- **(c)** Grafico C
	- **(d)** Non è possibile rispondere senza conoscere il valore del lato $x$.
```matephis
{
  "xlim": [-0.9,4.9],
  "ylim": [-0.9,9.9],
  "axisLabels": ["x","A"],
  "axisLabelStyle": "italic",
  "legend": true,
  "data": [
    { "fn": "x^2", "color": "red1", "label": "A", "domain": [0,5] },
    { "fn": "x^2+x", "color": "red1", "dash": [2,2], "label": "B", "domain": [0,5] },
    { "fn": "x^2+1", "color": "black1", "label": "C", "domain": [0,5] }
  ]
}
```

## Problemi

1. **[PD+]** Un pallina da tennis è lanciata verso l'alto alla velocità di 15 m/s (ovvero 54 km/h). La posizione verticale della pallina (misurata a partire da terra ed espressa in metri) in funzione del tempo (espresso in secondi) è descritta dalla seguente relazione: $y = -\frac{9{,}81}{2}t^2 + 15t + 0{,}8$.
	- Traccia il grafico posizione-tempo della pallina.
	- Da che altezza è stata lanciata la pallina?
	- Dopo quanto tempo la pallina raggiunge l'apice?
	- Quanto dista da terra l'apice?
	- Dove si troverà la pallina dopo 2 secondi dal lancio?
2. **[PD]** Qual è il massimo prodotto che si può ottenere moltiplicando due numeri la cui somma è $26$? Quali sono i due numeri il cui prodotto è massimo?
3. **[AD-]** Durante un esperimento, vengono misurate la compressione $x$ di una molla (espressa in m) e l'energia $E$ immagazzinata nella molla (espressa in joule, J). I dati raccolti sono riportati nel grafico.
	- Scrivi la più semplice relazione che consente di descrivere l'energia della molla in funzione della sua compressione.
	- Prevedi l'energia della molla in caso di compressione $x = 0{,}24 \text{ m}$.
	- Prevedi la compressione necessaria ad immagazzinare $32 \text{ J}$ di energia.
```matephis
{
  "xlim": [-0.039,0.29],
  "ylim": [-3.9,29],
  "axisLabels": ["x","E"],
  "axisLabelStyle": "italic",
  "data": [
    { "points": [[0,0],[0.05,1],[0.1,4],[0.15,9],[0.2,16],[0.25,25]], "color": "red1" }
  ]
}
```
4. **[PD+]** Pigmalione sfida Didone a delimitare, utilizzando 28 m di corda, un rettangolo con la maggior area possibile. Aiuta Didone a costruire tale rettangolo.
5. **[PD]** Achille e la tartaruga competono in una gara di corsa, lungo una strada rettilinea. Achille parte da un albero (posizione $x = 0$), mentre alla tartaruga è concesso un vantaggio. La posizione (espressa in metri) di Achille in funzione del tempo (espresso in secondi) è descritta dall'equazione $x_A = 2t^2$, mentre la posizione della tartaruga è descritta da $x_T = 20 + 0{,}5t$.
	- Qual è il vantaggio della tartaruga in partenza?
	- A che velocità si muove la tartaruga?
	- Qual è la velocità iniziale di Achille?
	- Traccia un grafico della posizione di Achille e della tartaruga in funzione del tempo.
	- Dopo quanti secondi e in che posizione Achille raggiunge la tartaruga?
6. **[D]** Una vettura si trova inizialmente alla distanza di 100 m prima di un incrocio (posizione $x = 0$). Nel grafico è rappresentata la posizione della vettura $x$ (espressa in metri) rispetto all'incrocio in funzione del tempo $t$ (espresso in secondi).
	- Descrivi a parole il moto della vettura.
	- L'auto si ferma all'incrocio? Dopo quanto tempo si ferma o transita presso l'incrocio?
	- Stima la velocità iniziale della vettura.
	- Sapendo che, nel caso del moto di un corpo la cui posizione in funzione del tempo è descritta da una parabola, l'accelerazione fisica corrisponde al doppio del coefficiente $a$ della parabola, determina l'accelerazione della vettura.
```matephis
{
  "xlim": [-0.9,12.9],
  "ylim": [-100.9,9.9],
  "axisLabels": ["t","x"],
  "axisLabelStyle": "italic",
  "data": [
    { "fn": "-x^2+20x-100", "domain": [0,10], "color": "red1" },
    { "fn": "0", "domain": [10,13], "color": "red1" }
  ]
}
```
7. **[PD+]** L'energia ($E$, espressa in joule J) di un corpo in movimento, detta *energia cinetica*, è direttamente proporzionale al quadrato della velocità ($v$, espressa in m/s) del corpo. La costante di proporzionalità è la metà della massa ($m$, espressa in kg) del corpo.
	- Scrivi la relazione che lega $E$ a $v$.
	- Traccia un grafico approssimativo dell'energia di un'auto di massa 1500 kg in funzione della velocità.
	- Al raddoppiare della velocità, come varia l'energia della macchina? Quanto è più pericoloso viaggiare a 120 km/h rispetto a 60 km/h.
8. *[Rimosso per completezza]*

### La distanza di sicurezza

**[AD+]** La *distanza di sicurezza per l'arresto* $D_A$ è data dalla somma della *spazio di reazione* $D_R$, ovvero lo spazio percorso nel tempo complessivo di reazione (percezione, riflessione, reazione, attuazione), e lo *spazio di frenatura* $D_F$. Ovvero, $D_A = D_R + D_F$.

Nei corsi di scuola guida viene solitamente spiegata un'espressione matematica che consente di stimare la distanza di sicurezza $D_A$ nel modo seguente:
1. si stima lo spazio di reazione $D_R$ moltiplicando la velocità del veicolo $v$, espressa in km/h, per 3 e dividendola per 10;
2. si stima lo spazio di frenatura $D_F$ calcolando il quadrato della velocità del veicolo $v$, espresso in km/h, e dividendolo per 100;
3. si calcola la somma $D_R + D_F$.

Rispondi ai seguenti quesiti.
- Scrivi un'unica espressione per calcolare $D_A$ a partire dalla velocità del veicolo $v$, espressa in km/h.
- Quanto misura la distanza di sicurezza se si viaggia a 50 km/h? Quanto misura se si viaggia a 70 km/h?
- La distanza di sicurezza è direttamente proporzionale alla velocità?
- Traccia un grafico della distanza di sicurezza $D_A$ in funzione della velocità $v$.
- A quale velocità la distanza di sicurezza misura 5 m?