---
title: Alla scoperta della funzione esponenziale
feed: show
tags:
  - attività
  - esponenziale
---
### Diramazioni

Nei primi anni di vita, una pianta cresce nel modo seguente: ogni anno da ogni ramo spuntano 3 nuovi rami; inizialmente la pianta ha 2 rami.

- Quale funzione descrive il numero di rami terminali $r$ in funzione del tempo $t$?
- Quanti rami avrebbe la pianta se continuasse a crescere nel modo descritto, quanti rami terminali avrebbe dopo 20 anni?
- Traccia un grafico approssimativo della funzione $r(t)$.

### Deconcentrazioni farmaceutiche

$C(t) = 45 \cdot 0.8^t$ descrive la concentrazione nel sangue di un farmaco (espressa in percentuale) in funzione del tempo (espresso in ore).

- Qual è la concentrazione iniziale del farmaco?
- Come varia ogni ora la concentrazione del farmaco?
- Traccia un grafico approssimativo di $C(t)$.

### Chill out!

Quando un oggetto a temperatura $T_0 = 85^\circ$ — posto in un ambiente a temperatura $T_\text{amb} = 20^\circ$ — si raffredda, la sua temperatura decresce esponenzialmente. Dopo ogni minuto, la temperatura diventa il 75% della temperatura precedente.

- Quale funzione descrive la temperatura dell'oggetto $T$ in funzione del tempo $t$?
- Qual è la temperatura dell'oggetto dopo un'ora? Dopo due ore?
- Traccia un grafico approssimativo della funzione $T(t)$.

### Problemi di memoria

Lo psicologo Ebbinghaus studiò, alla fine dell'Ottocento, il declino della memoria nel tempo. In un certo soggetto, la capacità di recuperare certe informazioni acquisite dalla memoria $R$ è descritta, al variare del tempo $t$ (dove $t = 0$ è corrisponde al momento di acquisizione dell'informazione) dalla funzione $R(t)$ il cui grafico è sotto riportato (*curva dell'oblio*). Il tempo è espresso in giorni e $R$ in percentuale.

![esponenziale-1]({{ site.baseurl }}/images/esponenziale-1.svg)

- Qual è la capacità di recuperare informazioni al momento dell'acquisizione delle informazioni? Quanto vale $R$ dopo un giorno dall'acquisizione dell'informazione?
- $R$ non scende mai sotto quale valore?
- Scrivi la definizione algebrica di $R(t)$.