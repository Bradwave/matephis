---
title: Facsimile di una prova di verifica su numeri, rapporti, percentuali e notazione scientifica
feed: hide
tags:
  - facsimile
  - esercizi
  - numeri
---
### Esercizio 1

Semplifica le seguenti espressioni, esplicitando un numero adeguato di passaggi.

1. $\left(-3\right)^3 = \;\dotsc$
2. $\left(-\dfrac{1}{3}\right)^{-5} = \;\dotsc$
3. $\left(\dfrac{1}{4}\right)^0 = \;\dotsc$
4. $-3^2 = \;\dotsc$

### Esercizio 2

Quando un atomo di cloro (massa $6 \times 10^{-26} \text{ kg}$) acquisisce un elettrone (massa $9 \times 10^{-31} \text{ kg}$, diventa un ione cloro. Quale tra le seguenti misure meglio approssima la massa dello ione cloro?

- **(a)** $15 \times 10^{-57} \text{ kg}$
- **(b)** $36 \times 10^{-5} \text{ kg}$
- **(c)** $6 \times 10^{-26} \text{ kg}$
- **(d)** $15 \times 10^{-31} \text{ kg}$

Motiva la risposta.

### Esercizio 3

Il viadotto Soleri di Cuneo, il cosiddetto *"Ponte Nuovo"*, è lungo 768 m. La distanza tra Lisbona e New York, città separate dall'Oceano Atlantico, è all'incirca 5200 km. Quante volte, all'incirca, bisognerebbe allineare il Ponte Nuovo di Cuneo per creare una strada che colleghi Lisbona a New York.

- **(a)** $6{,}7 \times 10^{3}$
- **(b)** $6{,}7 \times 10^{1}$
- **(c)** $6{,}7 \times 10^{4}$
- **(d)** $6{,}7 \times 10^{6}$

Motiva la risposta.

### Esercizio 4

Rispondi ai seguenti quesiti.

1. Qual è il significato di $a^n$, dove $n$ è un numero naturale?
2. $x \cdot 2$ è maggiore di 2? Spiega.

### Esercizio 5

Leggi il seguente estratto di un articolo sulla natalità in Italia.

> 	Il **tasso di fertilità** indica il numero medio di figli e figlie per ogni donna in età fertile (15-49 anni): è un indicatore della natalità in un paese. In Italia, il tasso di fertilità valeva 2,38 nel 1970. Nel tempo è diminuito, fino a valere 1,26 nel 2000. È quindi aumentato del 14% e diminuito della stessa percentuale nell'arco dei successivi 23 anni.

Rispondi ai seguenti quesiti.

1. Calcola il rapporto tra il tasso di fertilità nel 1970 e il 2000.
2. Calcola la diminuzione percentuale del tasso di fertilità dal 1970 al 2000.
3. In seguito all'aumento e alla diminuzione del 14%, il tasso di fertilità nel 2023 è maggiore, minore o uguale al tasso di fertilità nel 2000?
4. Quanto deve valere, al minimo, il tasso di fertilità affinché la popolazione di uno stato rimanga costante nel tempo?